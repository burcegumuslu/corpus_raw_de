{"title": "Lesergedicht: Corona 3", "author": "Mag Ingrid Oberndorfer", "url": "https://www.tips.at/nachrichten/wels/leben/558347-lesergedicht-corona-3", "hostname": "tips.at", "description": "PICHL BEI WELS. Leserfotos und Lesergedichte sind bei Tips herzlich willkommen. Diese Woche hat uns ein Gedicht von G\u00fcnter Sch\u00f6fb\u00e4nker aus Pichl erreicht, der sich so seine Gedanken", "sitename": "Tips Zeitungs GmbH & Co KG", "date": "2022-02-16", "id": null, "license": null, "body": null, "comments": "", "commentsbody": null, "raw_text": null, "text": "[Mag. Ingrid Oberndorfer](/news/profile/482433-mag-ingrid-oberndorfer), 16.02.2022 16:48 Uhr\nPICHL BEI WELS. Leserfotos und Lesergedichte sind bei Tips herzlich willkommen. Diese Woche hat uns ein Gedicht von G\u00fcnter Sch\u00f6fb\u00e4nker aus Pichl erreicht, der sich so seine Gedanken \u00fcber Corona macht.\nMia san iazt scho im 3. Joahr,\nde Pandemie is nu net goar.\nEs h\u00fcft koa wedan und koa streik`n,\ndamit konnst das nur mehr vabreit`n\nEs bringt nix, wonn ma Leit kutschiert,\nvan L\u00e4ndle bis noch Wean zomfiat,\ntuat durchanond donn Zuckal schlecka,\ndo frogst di scho, hom de an Pecka?\nInzwischn hom de Leit a gmerkt,\ndes Wurmmitt`l is do vakehrt\nund trotzdem nimmt ma, des mocht Sinn,\nweida, die Dr. Kickl Medizin.\nNochdenga derfst do jo net,\nhob leida net studiert, bin bled,\ndrum ko i so f\u00fc net veasteh`n,\ndoch wiat`s f\u00fc Leit, net andas geh.\nI glaub nu an den Hausvastond,\nder jo bekonnt in unsan Lond,\nder sogt das 2+2 soi vier ergeb`n,\nwonnst sexi moast, dann liegst daneb`n.\nGemeinsom wa des scho zan richt`n,\ndoch heart ma t\u00e4glich neichi Gschicht`n,\nund oiwei peckt ma hin und her,\ngemeinsom geht hoit goar nix mehr.\nMia san iatzt scho in an Dilemma\nund schwa is do zan aussakemma,\ngewaltbereit san monche Leit,\ndoch aufanond haun, is net gscheit.\nEs h\u00fcft des Impf`n , des is gwis,\na s`Mask`n trogn, i net vagie\u00df,\ni wosch ma d`Hend , a ohne Treg\nund trotzdem geht des Zeig net weg.\nDoch ewig wird a des net dauern,\ndoch muas i scho sog`n mit bedauern,\ndass ma ogeht oiwei mehr,\ndes Abstand hoid\u00b4n, des foit ma schwer,\nNet H\u00e4nd geb\u00b4n derf`n zuwa drucka,\nin Wirtshaus net in Tisch varucka,\ntonzn, singa, Kecksal pocha,\nnet feiern und gemeinsom locha.\nDes Oiss muas woart`n nu a Zeit,\ndoch donn mochst Leb`n uns wieda Freid,\ngemeinsam Oissi, mocha derf\u00b4n,\nis guat fias Herz und a fiat Nerv`n.\nI w\u00fcnsch eich, dass des boid passiert,\nund P\u00fcch\u00f6 wieda explodiert,\nkoa Festl wern ma donn vasama,\ndoch daweu mias ma nu trama.", "language": null, "image": "https://www.tips.at/image/thumbcrop/news/482433/558347/753x456/1645026652.1516-lesergedicht-corona-3.jpg", "pagetype": "website", "links": ["https://www.tips.at", "https://www.regionaljobs.at", "/marktplatz", "https://immobilien.tips.at", "https://di-mog-i.at", null, "javascript:;", "javascript:;", "/auth/register", "/auth/pwvergessen", "javascript:;", "/bonus", "/bonus", "/login", "https://www.facebook.com/tips.at", "https://twitter.com/tipszeitung", "https://www.instagram.com/tips.at/", "tel:+43 07327895", "mailto:tips-linz@tips.at", "/nachrichten/wels", "/nachrichten/wels", "/nachrichten/wels", "/", "/", "/nachrichten/linz", "/nachrichten/linz-land", "/nachrichten/braunau", "/nachrichten/ried", "/nachrichten/schaerding", "/nachrichten/eferding", "/nachrichten/grieskirchen", "/nachrichten/voecklabruck", "/nachrichten/wels", "/nachrichten/enns", "/nachrichten/gmunden", "/nachrichten/kirchdorf", "/nachrichten/steyr", "/nachrichten/freistadt", "/nachrichten/perg", "/nachrichten/rohrbach", "/nachrichten/urfahr-umgebung", "/noe", "/nachrichten/amstetten", "/nachrichten", "/nachrichten/blaulicht", "/nachrichten/kultur", "/nachrichten/land-leute", "/nachrichten/leben", "/nachrichten/sport", "/nachrichten/wirtschaft-politik", "/nachrichten/oesterreich/oesterreich-welt", "#", "/zeitung/aktuelle-tips", "/zeitung/sonderprodukte", "/zeitung/prospekte", "/zeitung/archiv", "/freizeit", "/themen", "/freizeit/bauen-wohnen", "/freizeit/digital", "/freizeit/gesund-fit", "/mondkalender", "/freizeit/motor-mobilitaet", "/podcast", "/freizeit/reisen", "/freizeit/rezepte", "/freizeit/wandern", "/hochzeit", "#", "/events", "/bildergalerien", "#", "/voting", "/gewinnspiele", "/quiz", "/gluecksstern", "/youngatart", "/spitzenschule", "/online-spiele", "/tattoo", "/versteigerung", "/leserreise", "#", "/unternehmen", "/shopping", "/shopping", "/zeitung/prospekte", "/flohmarkt", "/zeitung/tips-buecher", "/kontakt", "/anzeigen", "/fg", "/newsklicker", "/service/wir-ueber-uns", "/service/mediadaten", "/regioporter", "https://regionaljobs.at/arbeitgeber/tips-zeitungs-gmbh-co-kg-2924138", "https://di-mog-i.at", "/erlebniscard", "", "/user/beitragverfassen/type/news", "/user/beitragverfassen/type/bildergalerie", "/user/beitragverfassen/type/event", "/user/beitragverfassen/type/gewinnspiel", "/user/beitragverfassen/type/service", "/user/", "/login", "#", "/", "/", "/nachrichten/wels", "/nachrichten/leben", "/bildergalerien/downloadall?id=558347", "/user/beitragverfassen/id/558347/type/news/step/1", "/user/beitragverfassen/id/558347/type/news/step/2", "/user/beitragverfassen/id/558347/type/news/step/3", "/user/deletebeitrag/id/558347/type/news", "/image/thumb/news/482433/558347/800x800x0/1645026652.1516-lesergedicht-corona-3.jpg", "/news/profile/482433-mag-ingrid-oberndorfer", "#", "https://www.facebook.com/sharer.php", "https://twitter.com/home", "javascript:void(0)", "//app-eu.readspeaker.com/cgi-bin/rsent?customerid=8901&lang=de_de&readid=readnews-558347&url=https%3A%2F%2Fwww.tips.at%2Fnachrichten%2Fwels%2Fleben%2F558347-lesergedicht-corona-3", "javascript:;", "javascript:;", null, "javascript:;", "/nachrichten/wels/land-leute/623808-es-ist-wieder-saison-fuer-s-kerzenziehen", "/nachrichten/wels/land-leute/623808-es-ist-wieder-saison-fuer-s-kerzenziehen", "/news/profile/482433-mag-ingrid-oberndorfer", "/nachrichten/wels/wirtschaft-politik/623779-intensiver-prozess-abgeschlossen-neuer-ceo-fuer-tgw-logistics-gefunden", "/nachrichten/wels/wirtschaft-politik/623779-intensiver-prozess-abgeschlossen-neuer-ceo-fuer-tgw-logistics-gefunden", "/news/profile/467725-gerald-nowak", "/nachrichten/wels/wirtschaft-politik/623772-grundlage-fuer-wachstum-spatenstich-bei-neukirchner-technologieunternehmen", "/nachrichten/wels/wirtschaft-politik/623772-grundlage-fuer-wachstum-spatenstich-bei-neukirchner-technologieunternehmen", "/news/profile/467725-gerald-nowak", "/nachrichten/wels/land-leute/623769-ein-vermeintlicher-einsatz-der-mit-einem-ja-endete", "/nachrichten/wels/land-leute/623769-ein-vermeintlicher-einsatz-der-mit-einem-ja-endete", "/news/profile/467725-gerald-nowak", "/nachrichten/wels/wirtschaft-politik/623721-infos-zu-aktuellen-finanzthemen", "/nachrichten/wels/wirtschaft-politik/623721-infos-zu-aktuellen-finanzthemen", "/news/profile/467725-gerald-nowak", "/nachrichten/wels/blaulicht/623711-vw-kaefer-bei-unfall-auf-welser-autobahn-in-wels-neustadt-in-boeschung-gelandet", "/nachrichten/wels/blaulicht/623711-vw-kaefer-bei-unfall-auf-welser-autobahn-in-wels-neustadt-in-boeschung-gelandet", "/nachrichten/wels/sport/623703-judo-erstes-ziel-erreicht", "/nachrichten/wels/sport/623703-judo-erstes-ziel-erreicht", "/news/profile/467725-gerald-nowak", "/nachrichten/wels/blaulicht/623685-zwei-schwerverletzte-auto-prallte-in-gunskirchen-gegen-trafostation-und-ueberschlug-sich-update-26-10-12-uhr", "/nachrichten/wels/blaulicht/623685-zwei-schwerverletzte-auto-prallte-in-gunskirchen-gegen-trafostation-und-ueberschlug-sich-update-26-10-12-uhr", "#tabs-1", "/nachrichten/wels/land-leute/622948-rohrbruch-bei-welser-fernwaermeleitung-b1-salzburgerstrasse-wird-fuer-drei-wochen-gesperrt", "/nachrichten/wels/land-leute/622948-rohrbruch-bei-welser-fernwaermeleitung-b1-salzburgerstrasse-wird-fuer-drei-wochen-gesperrt", "/nachrichten/wels/blaulicht/623084-dachstuhl-eines-einfamilienhauses-in-marchtrenk-in-flammen", "/nachrichten/wels/blaulicht/623084-dachstuhl-eines-einfamilienhauses-in-marchtrenk-in-flammen", "/nachrichten/wels/blaulicht/623065-auto-und-kleintransporter-auf-kreuzung-an-der-gemeindegrenze-zwischen-holzhausen-und-marchtrenk-ineinander-gekracht", "/nachrichten/wels/blaulicht/623065-auto-und-kleintransporter-auf-kreuzung-an-der-gemeindegrenze-zwischen-holzhausen-und-marchtrenk-ineinander-gekracht", "/nachrichten/wels/blaulicht/623091-pferdekutsche-ueberschlug-sich-in-steinhaus-bei-wels", "/nachrichten/wels/blaulicht/623091-pferdekutsche-ueberschlug-sich-in-steinhaus-bei-wels", "/nachrichten/wels/land-leute/623269-ein-welser-verein-der-sehr-gerne-und-ausdauernd-an-der-nadel-haengt", "/nachrichten/wels/land-leute/623269-ein-welser-verein-der-sehr-gerne-und-ausdauernd-an-der-nadel-haengt", "http://www.stoebich-baeckerei.at ", "/voting", "/youngatart", "/spitzenschule", "/erlebniscard", "/tattoo", "/unternehmen/wels", "/events", "/events/oticket/16052224-die-schlagerparty-des-jahres-die-stars-live-on-stage-2023", "/events/oticket/16052224-die-schlagerparty-des-jahres-die-stars-live-on-stage-2023", "/events/oticket/16052224-die-schlagerparty-des-jahres-die-stars-live-on-stage-2023", "/events/oticket/16763744-markus-hirtler-als-ermi-oma-heimsuchung", "/events/oticket/16763744-markus-hirtler-als-ermi-oma-heimsuchung", "/events/oticket/16763744-markus-hirtler-als-ermi-oma-heimsuchung", "/events/oticket/15499517-abbamania-the-show", "/events/oticket/15499517-abbamania-the-show", "/events/oticket/15499517-abbamania-the-show", "/events/oticket/17000637-steffen-henssler-hensslers-schnelle-nummer", "/events/oticket/17000637-steffen-henssler-hensslers-schnelle-nummer", "/events/oticket/17000637-steffen-henssler-hensslers-schnelle-nummer", "/events/oticket/13605608-serdar-somuncu-seelenheil-das-vierte-reich", "/events/oticket/13605608-serdar-somuncu-seelenheil-das-vierte-reich", "/events/oticket/13605608-serdar-somuncu-seelenheil-das-vierte-reich", "/events/oticket/16717741-sascha-grammel-wuensch-dir-was-zauberei-eben-war-dieser-satz-noch-unsichtbar", "/events/oticket/16717741-sascha-grammel-wuensch-dir-was-zauberei-eben-war-dieser-satz-noch-unsichtbar", "/events/oticket/16717741-sascha-grammel-wuensch-dir-was-zauberei-eben-war-dieser-satz-noch-unsichtbar", "/events/oticket/15161928-one-vision-of-queen", "/events/oticket/15161928-one-vision-of-queen", "/events/oticket/15161928-one-vision-of-queen", "/bildergalerien", "/bildergalerien/linz/623754-black-wings-liessen-gegen-graz99ers-nichts-anbrennen", "/bildergalerien/linz/623754-black-wings-liessen-gegen-graz99ers-nichts-anbrennen", "/bildergalerien/wels/623718-tag-der-offenen-tuer-am-nationalfeiertag-zu-160-jahren-feuerwehr-wels", "/bildergalerien/wels/623718-tag-der-offenen-tuer-am-nationalfeiertag-zu-160-jahren-feuerwehr-wels", "/bildergalerien/steyr/623716-familienwandertag-der-kinderfreunde-wolfern", "/bildergalerien/steyr/623716-familienwandertag-der-kinderfreunde-wolfern", "/bildergalerien/steyr/623715-kreative-gruppenstunde-bei-den-kinderfreunden-wolfern", "/bildergalerien/steyr/623715-kreative-gruppenstunde-bei-den-kinderfreunden-wolfern", "/bildergalerien/ooe/622499-barbara-und-michael-feierten-ihre-traumhochzeit-im-seeschloss-ort", "/bildergalerien/ooe/622499-barbara-und-michael-feierten-ihre-traumhochzeit-im-seeschloss-ort", "#tabs-1", "#tabs-2", "https://regionaljobs.at/stellenangebot/technischer-zeichner-konstrukteur-m-w-d-F4HM3Q", "https://regionaljobs.at/stellenangebot/lagermitarbeiter-m-w-d-mit-staplerschein-F85NHN", "https://regionaljobs.at/stellenangebot/monteur-innen-und-aussenbereich-m-w-d-F7J3CW", "https://regionaljobs.at/stellenangebot/wifi-sachbearbeiter-in-kundenbetreuung-F9FKQ3", "https://regionaljobs.at/stellenangebot/coach-trainer-in-F7HYJF", "https://regionaljobs.at/in-linz?utm_source=tips.at&utm_medium=rightbar_widget&utm_campaign=widget_ergebnisliste", "https://regionaljobs.at/in-wels-land-bezirk?utm_source=tips.at&utm_medium=rightbar_widget&utm_campaign=widget_ergebnisliste", "https://regionaljobs.at/in-steyr-land-bezirk?utm_source=tips.at&utm_medium=rightbar_widget&utm_campaign=widget_ergebnisliste", "https://regionaljobs.at/in-oberoesterreich?utm_source=tips.at&utm_medium=rightbar_widget&utm_campaign=widget_startseite", "https://regionaljobs.at/in-niederoesterreich?utm_source=tips.at&utm_medium=rightbar_widget&utm_campaign=widget_startseite", "https://regionaljobs.at/in-burgenland?utm_source=tips.at&utm_medium=rightbar_widget&utm_campaign=widget_startseite", "https://immobilien.tips.at/immobilien/anlagewohnung-neubau-ebelsberg-F9LQTR", "https://immobilien.tips.at/immobilien/anlagewohnung-neubau-ebelsberg-F9LQTR", "https://immobilien.tips.at/immobilien/mit-leichtigkeit-durch-den-alltag-barrierefrei-und-dadurch-ideal-fuer-jung-und-alt-grosszuegige-3-raum-eigentumswohnung-mit-modernster-heiz-und-klimatechnik-DZ4P2P", "https://immobilien.tips.at/immobilien/mit-leichtigkeit-durch-den-alltag-barrierefrei-und-dadurch-ideal-fuer-jung-und-alt-grosszuegige-3-raum-eigentumswohnung-mit-modernster-heiz-und-klimatechnik-DZ4P2P", "https://immobilien.tips.at/immobilien/dachterrassenwohnung-mit-wow-effekt-zeitlose-architektur-und-klare-raumkonzepte-laden-zum-leben-ein-schnell-termin-vereinbaren-DZ4NJR", "https://immobilien.tips.at/immobilien/dachterrassenwohnung-mit-wow-effekt-zeitlose-architektur-und-klare-raumkonzepte-laden-zum-leben-ein-schnell-termin-vereinbaren-DZ4NJR", "https://immobilien.tips.at/immobilien/geniessen-sie-laue-sommernaechte-in-ihrem-eigenen-garten-eigentumswohnungen-mit-nachhaltigem-energiekonzept-baubeginn-bereits-erfolgt-DZ4NJS", "https://immobilien.tips.at/immobilien/geniessen-sie-laue-sommernaechte-in-ihrem-eigenen-garten-eigentumswohnungen-mit-nachhaltigem-energiekonzept-baubeginn-bereits-erfolgt-DZ4NJS", "https://immobilien.tips.at/mieten/linz?utm_source=tips.at&utm_medium=rightbar_widget&utm_campaign=widget_ergebnisliste", "https://immobilien.tips.at/kaufen/linz?utm_source=tips.at&utm_medium=rightbar_widget&utm_campaign=widget_ergebnisliste", "https://immobilien.tips.at/mieten/wels?utm_source=tips.at&utm_medium=rightbar_widget&utm_campaign=widget_ergebnisliste", "https://immobilien.tips.at/kaufen/wels?utm_source=tips.at&utm_medium=rightbar_widget&utm_campaign=widget_ergebnisliste", "https://immobilien.tips.at/mieten/steyr?utm_source=tips.at&utm_medium=rightbar_widget&utm_campaign=widget_ergebnisliste", "https://immobilien.tips.at/kaufen/steyr?utm_source=tips.at&utm_medium=rightbar_widget&utm_campaign=widget_ergebnisliste", "https://immobilien.tips.at/?utm_source=tips.at&utm_medium=rightbar_widget&utm_campaign=widget_startseite", "https://immobilien.tips.at/niederoesterreich?utm_source=tips.at&utm_medium=rightbar_widget&utm_campaign=widget_startseite", "https://immobilien.tips.at/burgenland?utm_source=tips.at&utm_medium=rightbar_widget&utm_campaign=widget_startseite", "/themen", "/themen/digital", "/themen/energie", "/erlebniscard", "/feuerwehr", "/gluecksstern", "/themen/klimaschutz", "/lehre", "/themen/nachhaltigkeit", "/salzkammergut", "/schule", "/tipsdigital", "/gluecksengerl", "https://www.wirtrauern.at", "javascript:;", "/", "javascript:;", "#", "/auth/login", "/user", "#", "https://facebook.com/tips.at/", "https://twitter.com/tipszeitung", "https://www.instagram.com/tips.at/", "#", "#", "/nachrichten/linz", "/nachrichten/linz-land", "#", "/nachrichten/braunau", "/nachrichten/ried", "/nachrichten/schaerding", "#", "/nachrichten/eferding", "/nachrichten/grieskirchen", "/nachrichten/voecklabruck", "/nachrichten/wels", "#", "/nachrichten/enns", "/nachrichten/gmunden", "/nachrichten/kirchdorf", "/nachrichten/steyr", "#", "/nachrichten/freistadt", "/nachrichten/perg", "/nachrichten/rohrbach", "/nachrichten/urfahr-umgebung", "#", "/nachrichten/amstetten", "#", "/nachrichten/blaulicht", "/nachrichten/kultur", "/nachrichten/land-leute", "/nachrichten/leben", "/nachrichten/sport", "/nachrichten/wirtschaft-politik", "/nachrichten/oesterreich/oesterreich-welt", "#", "/zeitung/aktuelle-tips", "/zeitung/sonderprodukte", "/zeitung/prospekte", "/zeitung/archiv", "#", "/themen", "/freizeit/bauen-wohnen", "/freizeit/digital", "/freizeit/gesund-fit", "/mondkalender", "/freizeit/motor-mobilitaet", "/podcast", "/freizeit/reisen", "/freizeit/rezepte", "/freizeit/wandern", "/hochzeit", "#", "/events", "/bildergalerien", "#", "/voting", "/gewinnspiele", "/quiz", "/gluecksstern", "/youngatart", "/spitzenschule", "/online-spiele", "/tattoo", "/versteigerung", "/leserreise", "#", "/unternehmen", "#", "/shopping", "/zeitung/prospekte", "/flohmarkt", "/zeitung/tips-buecher", "/kontakt", "/anzeigen", "/fg", "/newsklicker", "/service/wir-ueber-uns", "/service/mediadaten", "/regioporter", "https://regionaljobs.at/arbeitgeber/tips-zeitungs-gmbh-co-kg-2924138", "https://di-mog-i.at", "/erlebniscard", "https://www.regionaljobs.at", "/marktplatz", "https://immobilien.tips.at", "https://di-mog-i.at", "https://tv1.nachrichten.at/", "https://di-mog-i.at/", "https://genussland.at", "http://ischlerwoche.at", "https://liferadio.at", "https://www.nachrichten.at", "https://immobilien.nachrichten.at", "https://nachrichten.at/karriere", "https://reise.nachrichten.at", "https://www.promenaden-galerien.at", "https://regionaljobs.at", "https://tips.at", "https://wasistlos.nachrichten.at", "http://4more.at", "https://www.tips.at/kaufeindaheim", "https://wirtrauern.at", "/service/wir-ueber-uns", "/service/mediadaten", "/kontakt", "https://regionaljobs.at/suchergebnisse?q=tips&l=&r=0km&a=&t=&s=most_recently_updated_first", "/datenschutz", "/service/impressum", "/service/agb-anzeigekunden", "/service/agb-website", "http://11x11.net", null]}